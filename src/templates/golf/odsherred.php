<div class="scene golf lane i:golf">
	<h1>Odsherred Golfklub</h1>
	<p>Det hele startede i 1965, hvor direkt&oslash;r, minkfarmer Carl Johan &Oslash;sterby Carlsen, fiskeeksport&oslash;r Leo Henriksen og advokat John Richter sammen tog til stiftende generalforsamling i Holb&aelig;k Golfklub.</p>
	<p>Efter m&oslash;det var der frokost, og ved siden af de 3 H&oslash;jby-folk sad en herre i sine egne tanker. Det var fabrikant Ralph Zimmermann, der blev lidt sur over, at nogen forstyrrede hans tanker. Men da det var golf man talte om, t&oslash;ede han op og fortalte, at han kendte lidt til spillet i forvejen og godt ville indvie de andre i golfspillets mysterium.</p>
	<p>Da der endnu ingen bane var i Holb&aelig;k, begyndte man s&aring; at tage R&oslash;rvig-f&aelig;rgen til Asserbo Golfklub, hvor man fik undervisning hos Lydia Middelbo. Efter 5-6 bes&oslash;g stoppede R&oslash;rvig-f&aelig;rgen sine sene sejladser, og der var ikke tid til den efterf&oslash;lgende aftensmad med tilbeh&oslash;r, fordi man skulle skynde sig til f&aelig;rgen. Et par gange m&aring;tte man tage turen neden om Holb&aelig;k hjem.</p>
	<p>Det blev man lidt irriteret over, og ideen om egen golfbane opstod. Dagen efter ringede Carl Johan til Zimmermann og fortalte, at han havde fundet jord, der kunne anvendes til golf-bane.</p>
	<p>Det var grd. Nicolaisens marker og skove. Da der var meget kort fra tanke til handling, k&oslash;bte man 2 dage efter, den 2/10-1965 jord-arealet.</p>
	<p>I 1991 blev banen udvidet til 18 huller.</p>
	
	<p><a href="http://www.odsherredgolf.dk" target="_blank">http://www.odsherredgolf.dk</a></p>

	<hr />

	<p>&lt; <a href="javascript:history.back();">Tilbage</a></p>
</div>
